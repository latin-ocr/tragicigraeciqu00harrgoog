..,4..

mentis status descriptionem, satis habeo eo illustrare, quod Aiax,
quamquam nihil de divina insaniae origine a Tecmessa discere
poterat, tamen bene est conscius paullo post Minervae calamitatis
auctricis (cs. vss. 401 seqq.)

Longe vero aliter Euripides describit Herculem ad sanitatem
redeuntem. Neque negabis, mirum in modum hanc descriptionem
cum Kraepelini verbis supra exsignatis concinere.

Atque primum in Hercule, finito sopore plane evanuit omnis
calamitatis, quae modo accidit, memoria. Versatur enim in
ea mentis corporisque confectione, ut nihil initio agnoscens nisi
coelum, terram, solem, statim sentiat se ex gravi perturbatione modo
se collegisse. Apparent enim in corpore morbi, quo laboravit, clara
vestigia velut pulmonis graves necdum ad pristinam constantiam
revocati anhelitus Vides igitur, etiam hic corporis affectiones
easque huius morbi proprias ab Euripide describi, omissas prorsus
a Sophocle. Pedetentim deinde percipit Hercules quae circum
eum iacent, quae tamen ut vere agnoscat tantum abest, ut cum
admiratione quaerat, an iterum in Orcum pervenerit. Deinde ver0,
eum desperet, se ipsum miram rerum condicionem posse sibi ex-
plicare, patrem adit. Qui postquam diu frustra studuit, ut in
memoriam tilio insanum facinus redigeret, totam denique calami-
tatem roganti filio exponit. Atque adeo non, dum narrat pater,
memoria Herculis restituitur, ut vix credat de patris verborum
veritate.

Hoc diverbio clarissime elucere mihi videtur subtile poetae
veritatis studium. Quin hoc contend0, non satis posse intellegi
hanc scenam, nisi tali consilio usum esse Euripidem sumamus.
Habet enim haec quidem descriptio aliquam offensionem, cum sci-

ant spectatores omnes illas res, quas filio tam minutatim frusta·

timque exponit pater; neque mirarer, si hic adnotasset Wilamo
witz, excessisse poetam terminos artis dramaticae legibus circum-
scriptos.

Universam igitur cum intueor insanae descriptionem non
possum concedere WilamowitziO, ingenii ubertati nimis indulsisse
Euripidem, qui, si peccavit, propter nimis accuratam veritatis ob·
servationem lapsus est, ita ut descriptionis singularitates, quas no-
tavit Wilamowitz, non tam poetae luxurianti quam naturae perito
tribuenda videantur.

 

